# 学而篇第一

1. 子曰：“学而**时习**之，不亦**说**乎？**有朋**自远方来，不亦乐乎？**人不知**而不愠，不亦**君子**乎？”
   
   > **今注**：孔子说：“学了又时常温习和练习，不是很愉快吗？有志同道合的人从远方来，不是很令人高兴的吗？人家不了解我，我也不怨恨、恼怒，不也是一个有德的君子吗？”

   * **子**：中国古代对于有地位、有学问的男子的尊称，有时也泛称男子。《论语》书中“子曰”的子，都是指孔子而言。
   * **时习**：在周秦时代，“时”字用作副词，意为“在一定的时候”或者“在适当的时候”。但朱熹在《论语集注》一书中把“时”解释为“时常”。“习”，指演习礼、乐；复习诗、书。也含有温习、实习、练习的意思。 
   * **说**：音ｙｕè，同悦，愉快、高兴的意思。
   * **有朋**：一本作“友朋”。旧注说，“同门曰朋”，即同在一位老师门下学习的叫朋，也就是志同道合的人
   * **人不知**：此句不完整，没有说出人不知道什么。缺少宾语。一般而言，知，是了解的意思。人不知，是说别人不了解自己。
   * **君子**：《论语》书中的君子，有时指有德者，有时指有位者。此处指孔子理想中具有高尚人格的人。 
   
   > **南怀瑾注**：test

   > **朱熹注**：test

   > **朱熹注**：test

1. 有子曰：“其为人也孝弟，而好犯上者，鲜矣；不好犯上而好作乱者，未之有也。君子务本，本立而道生。孝弟也者，其为仁之本与！”

1. 子曰：“巧言令色，鲜矣仁！”

1. 曾子曰：“吾日三省吾身：为人谋而不忠乎？与朋友交而不信乎？传不习乎？”

1. 子曰：“道千乘之国，敬事而信，节用而爱人，使民以时。”

1. 子曰：“弟子入则孝，出则弟，谨而信，泛爱众，而亲仁，行有余力，则以学文。”

1. 子夏曰：“贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。”

1. 子曰：“君子不重则不威，学则不固。主忠信，无友不如己者，过，则勿惮改。”

1. 曾子曰：“慎终追远，民德归厚矣。”

1. 子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与？”

1. 子曰：“父在，观其志；父没，观其行；三年无改于父之道，可谓孝矣。”

1. 有子曰：“礼之用，和为贵。先王之道，斯为美，小大由之。有所不行，知和而和，不以礼节之，亦不可行也。”

1. 有子曰：“信近于义，言可复也。恭近于礼，远耻辱也。因不失其亲，亦可宗也。”

1. 子曰：“君子食无求饱，居无求安，敏于事而慎于言，就有道而正焉。可谓好学也已。”

1. 子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨’，其斯之谓与？”子曰：“赐也，始可与言《诗》已矣，告诸往而知来者。”

1. 子曰：“不患人之不己知，患不知人也。”
